# Gentys - Vyrų asmeniniam augimui

**Website**: https://www.gentys.lt/  
**Scraped on**: September 4, 2025

## Pagrindinė informacija

**GENTYS yra erdvė, skirta vyrų asmeniniam augimui, tarpusavio palaikymui ir bendruomeniškumui.** Siūlome įvairius grupių ir renginių formatus, pritaikytus skirtingiems poreikiams – nuo trumpų intensyvių programų iki ilgalaikių asmeninio augimo grupių.

### Misija ir tikslai

> **KODĖL TAI DAROME**
> 
> Mums rūpi, kad Lietuvos vyrai būtų laimingi, stiprūs, mylintys ir kryptingi. Tokie mes pozityviai prisidėsime prie savo bendruomenės ir pasaulio.
> 
> Kuriame mokslu paremtą savęs pažinimo erdvę vyrams, kuri yra kokybiška, nebrangi, įkvepianti.
> 
> Nepretenduojame būti vyriškumo guru. Mes tikime, kad vyrai Gentyse patys gali rasti kokie jie nori būti.

## Statistika ir skaičiai

### Bendruomenės dydis
- **2 840+ narių** - 19–65 m. nariai iš visos Lietuvos ir užsienio
- **287+ grupių** - Apmokėme virš 287 savarankiškų grupių
- **Gentys veikia 8 Lietuvos miestuose + Europoje nuotoliniu būdu**

### Efektyvumo rodikliai
- **42% laimingesni*** - dalyvių savijautos pokytis atėjus į Gentis (įsivertina patys nariai naudodami [PSO-5](https://www.psykiatri-regionh.dk/who-5/Documents/WHO5_Lithuanian.pdf) klausimyną)
- **73% grupių gyvuoja toliau** - Didžioji dalis grupių toliau gyvuoja ir tęsia susitikimus po įvadinio kurso
- **94% rekomenduotų kitiems** - Didžioji dalis dalyvių, kurie praėjo įvadinį kursą, Gentis rekomenduotų kitiems

## Genčių grupių etapai

### 1 ETAPAS: Registracija ir tavo GENTIES formavimas
**Trukmė: 4-6 savaitės**

Užpildyk anketą apie save bei savo lūkesčius ir pakviesime tave dalyvauti įvadiniame pokalbyje. Jame pajausi kas yra Gentys, susipažinsime artimiau ir pažiūrėsime, su kokiais kitais vyrais Tau labiausiai tiktų būti kartu grupėje.

Po įvadinių pokalbių formuosime gentį iš 6–10 vyrų.

Ieškosime balanso, kad grupės nariai būtų tarpusavyje pakankamai panašūs ir vienas kitą lengvai jaustų, bet tuo pačiu grupė būtų pakankamai skirtinga ir vyrai galėtų vieni iš kitų mokytis.

### 2 ETAPAS: Įvadinis GENČIŲ kursas
**Trukmė: 8 savaitės**

Kurso susitikimai vyks kartą per savaitę ir truks po tris valandas. Padedant vedėjui, pagal praktika pagrįstą metodiką mokysitės efektyviai bendrauti: diskutuoti, konfrontuoti, pažinti savo emocijas, dalintis patirtimis, išsakyti savo nuomonę bei pastovėti už savo poreikius.

Kiekvieno susitikimo metu vedėjas po truputį perduos atsakomybes patiems gentainiams, kol galiausiai grupė išmoks toliau efektyviai veikti savarankiškai, be vedėjo įsikišimo.

Taip pat kas savaitę susitiksite su kiekvienu iš savo gentainių individualiai, kad dar artimiau susipažintumėte ir sustiprintumėte ryšį.

### 3 ETAPAS: Savarankiška GENTIS + bendruomenė
**Trukmė: tiek, kiek tau reikės**

Jūsų grupė toliau susitikinės savarankiškai ir priklausys platesnei Genčių bendruomenei. Iš jos gausite tolesnį palaikymą: papildomus pratimus, konsultacijas, patarimus.

Be to, kiekvienas individualiai pagal norą ir poreikį galėsite dalyvauti bendruomenės renginiuose ir jungtis prie teminių grupių ar specialistų konsultacijų.

Bendruomenėje reguliariai vyks savęs pažinimo, saviugdos ir laisvalaikio renginiai bei diskusijos.

## Kam skirtos Gentys

### GENTYS YRA SKIRTOS TAU, JEIGU NORI:

#### 1. Pažinti save ir savo gyvenimo misiją
- Gausi grįžtamąjį ryšį, kuris leis geriau pažinti save
- Suprasi savo **stiprybes, silpnybes** ir poreikius
- Atrasi aiškesnę gyvenimo kryptį

#### 2. Augti kaip asmenybė ir siekti tikslų
- Lavinsi emocinį intelektą ir atskleisi savo potencialą
- Gebėsi tinkamai priimti ir išsakyti kritiką, brėžti ribas
- Išmoksi laisviau bendrauti, klausytis ir reikšti mintis

#### 3. Priklausyti draugiškai ir kilniai bendruomenei
- Gentyse rasi įkvepiančių draugų ir bendraminčių
- Įgysi tvirtą užnugarį įvairioms gyvenimo situacijoms
- Dalinsiesi patirtimi su tais, kurie tave supranta

## Kodėl vyrams reikalingas kokybiškas užnugaris?

Lietuvos vyrų statistiniai duomenys:

- ✖ **Gyvenimo trukmė** - [9.5 m. trumpesnė](https://osp.stat.gov.lt/lietuvos-gyventojai-2020/mirtingumas/vidutine-tiketina-gyvenimo-trukme)
- ✖ **Savižudybės** - [80%](https://vpsc.lrv.lt/lt/statistika/savizudybiu-statistika)
- ✖ **Priklausomybės** - [80%](https://vpsc.lrv.lt/uploads/vpsc/documents/files/Statistika/Priklausomybes/ASIS.pdf)
- ✖ **Benamystė** - [77%](https://osp.stat.gov.lt/statistiniu-rodikliu-analize?hash=5e086f01-1a48-49c5-88e2-c664b3d52d50#/)
- ✖ **Kaltinamieji smurtu** - [88%](https://osp.stat.gov.lt/infografikas-smurtas-artimoje-aplinkoje)
- ✖ **Mirtys darbo vietoje** - 97-100%

## Grupių formatai

### GENČIŲ KURSAS

**8 savaičių programa**, skirta suformuoti savarankišką asmeninio augimo grupę. Programa orientuota į savęs pažinimą, asmeninį augimą ir ryšių kūrimą.

**Charakteristikos:**
- Gilesnis ir daugiau laiko trunkantis formatas
- Po kurso grupė veikia savarankiškai
- Grupės formuojamos pagal dalyvių amžių ir tikslus

### GENČIŲ BENDRUOMENĖ

Genčių ir Starto grupių nariai turi galimybę prisijungti prie platesnės Genčių narių bendruomenės. Čia jų laukia teminiai renginiai, specialios partnerių ir Genčių nuolaidos bei prieiga prie online mokymų ir paskaitų. Bendruomenėje vyrai gali toliau augti, gilinti savo žinias ir tęsti savo asmeninį tobulėjimą kartu su bendraminčiais.

## Kainos

### GENČIŲ ĮVADINIS KURSAS*

- **Vilniuje, Kaune, Klaipėdoje**: 190 € dalyviui už visą kursą
- **Šiauliuose**: 170 € dalyviui už visą kursą  
- **Nuotoliu**: 170 € dalyviui už visą kursą
- **Panevėžyje**: dalyvavimas finansuojamas Visuomenės sveikatos biuro

***Genčių bendruomenės nariai remia vyrus, kurie susiduria su finansiniais sunkumais, tad esant poreikiui yra galimybė dalinai finansuoti kursą.*

### GARANTUOJAME KOKYBĘ
> "Garantuojame kokybę: jei sudalyvausi pilname Genties įvadiniame kurse ir liksi nusivylęs tuo, ką gavai – grąžinsime Tau pinigus."

## Žiniasklaidos dėmesys

**Apie mus kalba:**

### Televizija ir radijas
- **LNK** - [Ištrauka iš LNK laidos „Bus visko"](https://lnk.lt/bus-visko-9-sezonas/238441)
- **LRT** - [„Vyrai mokomi valdyti ir ugdyti emocijas" LRT Laba diena, Lietuva](https://youtu.be/Bgec6MBHj6Y)
- **Lietuvos rytas TV** - [„Negaliu tylėti" 2021-12-05 Gentys su Antanu Grižu](https://tv.lrytas.lt/laidos/negaliu-tyleti/2021/12/05/news/-negaliu-tyleti-2021-12-05-21625243/)
- **Žinių radijas** - [Antanas Grizas: apsimetelio sindromas ir pagalba](https://www.ziniuradijas.lt/laidos/puikus-pralaimejimai/antanas-grizas-apsimetelio-sindromas-ir-pagalba-kurios-reikia-net-sekmingiausiems?video=1)

### Internetiniai portalai
- **15min** - [Psichologas Antanas Grizas: moterys užnugarį turi daug dažniau nei vyrai](https://www.15min.lt/gyvenimas/naujiena/santykiai/psichologas-antanas-grizas-moterys-uznugari-turi-daug-dazniau-nei-vyrai-1024-1594508)
- **DELFI** - [Projektas vyrams: net ir kieciausieji turi savo "parkių"](https://www.delfi.lt/plius/gyvenimas-visuomene/projektas-vyrams-net-ir-kieciausieji-turi-savo-parkiu-suzinome-kad-visi-einame-per-panasu-suda.d?id=88205929)
- **Bernardinai.lt** - [Psichologas A. Grizas: vyrai susilaukia daug mažiau empatijos nei vaikai ir moterys](https://www.bernardinai.lt/psichologas-a-grizas-vyrai-susilaukia-daug-maziau-empatijos-nei-vaikai-ir-moterys/)

### Podcast'ai ir video turinys
- **Vėl Tie Patys #103** - podcast'e kalbama apie Gentis su Antanu Grižu
- **Beata Nicholson** kalbina Genčių bendrą-įkūrėją Antaną Grižą
- **Delfi TV** interviu apie Genčių Fest'ą '22
- **Tinklalaidės „Pralaužk Vieną Šaltą"** ištrauka
- **15min laidos „Ką pasakytų Froidas?"** ištrauka

## Partneriai

- [Jaunimo linija](https://www.jaunimolinija.lt/)
- [ChangeMaker](https://changemakerson.eu/)
- [Nelik vienas](https://nelikvienas.lt/)
- [Kauno visuomenės sveikatos biuras](http://www.kaunovsb.lt/)

## Registracija ir kontaktai

### Registracija į gentį
- **Registracijos forma**: [REGISTRUOKIS Į GENTĮ](https://g1mgrlava63.typeform.com/to/pGzQngAZ)
- **Vyksta atranka į naujas Gentis!**

### Navigacijos meniu
- [Apie Gentis](https://www.gentys.lt/)
- [Grupės](https://www.gentys.lt/)
- [Renginiai](https://www.gentys.lt/renginiai)
- [Naudingas turinys](https://www.gentys.lt/naudingas-turinys)
- [Parduotuvė](https://www.gentys.lt/shop)
- [Nariams](https://www.gentys.lt/account/bendruomenes-erdve)
- [Paremk Gentis](https://www.gentys.lt/parama-gentims)

### Socialiniai tinklai
- [Facebook](https://www.facebook.com/VyruGentys)
- [Instagram](https://instagram.com/gentys.lietuva)  
- [LinkedIn](https://www.linkedin.com/company/gentys)

### Papildoma informacija
- [Genčių manifestas](https://www.gentys.lt/manifestas)
- [Privatumo politika](https://www.gentys.lt/privatumo-politika)
- [Kontaktai](https://www.gentys.lt/kontaktai)

## Naujienlaiškis

**Užsiprenumeruok Genčių naujienlaiškį** ir pirmas sužinok apie būsimas grupių formavimo datas, konferencijas, festivalius ir gauk daug įdomaus turinio apie vyrų emocinę sveikatą.

## Dažniausiai užduodami klausimai apie Gentis ir lytį

### Kodėl Gentys dirba būtent su vyrais?

Genčių veikla prasidėjo, kai ieškojome užnugario patys sau ir pamatėme, kad daugeliui vyrų jo trūksta. Žvelgiame į statistiką ir tikime, kad Gentys šiandien užpildo svarbų trūkumą visuomenėje - kokybiškos, prieinamos ir draugiškos psichologinės paslaugos vyrams.

Džiaugiamės, kad savo pavyzdžiu įkvepiame kitus bendruomenių lyderius pradėti savo socialinius projektus.

### Koks Genčių požiūris į lyčių vaidmenis ir lygias teises?

Mes esame už lygias galimybes visiems žmonėms nepriklausomai nuo jų lyties, lytinės tapatybės ar seksualinės orientacijos. Mes tikime, kad kiekvienas žmogus yra laisvas pasirinkti priimtiną lyties vaidmenį ir pagal tai ieškoti santykių, kuriuose galėtų tą vaidmenį realizuoti.

Gentyse yra laukiami heteroseksualūs, homoseksualūs ir translyčiai vyrai.

### Koks Genčių požiūris į "tradicinį vyriškumą"?

Nėra vieno visiems priimtino sutarimo kas yra „tradicinis vyriškumas". Tai yra abstrakti sąvoka.

Gentyse nepalaikome „tradicinio vyriškumo" apibrėžimo per neigiamas savybes: smurtišką elgesį, neatsižvelgimą į kitus, dominavimą prieš moteris (Connel, 1995), nes toks apibrėžimas stiprina neigiamus stereotipus apie vyrus bei trukdo kurti pozityvų požiūrį į savo lytį. Terapija su vyrais yra efektyvesnė kai fokusuojamės į vyriškumo stiprybes (Kiselica & Englar-Carlson, 2010; Seager & Barry, 2019b).

Gentyse vadovaujamės pozityviu „tradicinio vyriškumo" apibrėžimu (Seager ir Barry 2019): vyras kuris yra saugotojas, aprūpintojas arba kovotojas, pasižymintis emocijų meistryste.

Gentys nesiekia, kad visi vyrai atitiktų „tradicinį" vyro vaidmenį. Mes skatiname dalyvius ieškoti sau priimtino lyties vaidmens. Tuo pačiu, Gentyse nesame prieš „tradicinį vyriškumą" ar žmones, kurie nori atitikti tradicinius lyčių vaidmenis.

**Šaltiniai:**
- Connell, R.W. (1987). Gender and Power: Society, the Person and Sexual Politics. John Wiley & Sons.
- Kiselica, M. S., & Englar-Carlson, M. (2010). Identifying, affirming, and building upon male strengths: The positive psychology/positive masculinity model of psychotherapy with boys and men. Psychotherapy: Theory, Research, Practice, Training, 47(3), 276–287.
- Seager, M., & Barry, J. A. (2019b). Positive masculinity: including masculinity as a valued aspect of humanity. In J. A. Barry, R. Kingerlee, M. Seager, & L. Sullivan (Eds.), The Palgrave Handbook of Male Psychology and Mental Health (pp. 105–122). Springer International Publishing. https://doi.org/10.1007/978-3-030-04384-1_21

### Ar Gentys siekia spręsti smurtaujančių vyrų problemą?

Gentys yra 100 % prieš smurtą. Moksliniai tyrimai rodo, kad daugiausia smurto imasi žmonės turėję neigiamas vaikystės patirtis (Fox et al., 2015).

Mes kuriame vyrams draugiškas psichologines paslaugas, kuriose yra lengviau perdirbti turėtas skaudžias patirtis. Gilindamiesi į savo emocijas ir mokydamiesi pozityvaus sugyvenimo įgūdžių, Genčių dalyviai prisideda prie smurto mažėjimo visuomenėje.

Gentys taip pat glaudžiai bendradarbiauja su Lietuvos vyrų centrais ir prireikus, nukreipia vyrus specializuotai pagalbai.

Galiausiai, šiuo metu ruošiame detalesnį reagavimo į smurtą algoritmą mūsų bendruomenėje.

Gentyse nepalaikome sąvokos „toksiškas vyriškumas". Ši sąvoka susieja smurtą ir vyriškumą bei skatina neigiamą stereotipą apie vyrus. Tai trukdo vyrams ir berniukams kurti pozityvų požiūrį į savo lytį bei mažina motyvaciją įsitraukti į smurto prevenciją. Gentyse nemanome, kad smurtas yra neišvengiama vyriškumo dalis. Efektyviau yra kalbėti apie netinkamą elgesį (pvz. Smurtas, priekabiavimas), bet netapatinti to su lytimi.

**Šaltinis:**
- Fox, B., Perez, N. Cass, L., Baglivio, M., & Epps, N. (2015). Trauma changes everything: Examining the relationship between adverse childhood experiences and serious, violent and chronic juvenile offenders. Child Abuse & Neglect, 46, 163-173.

---

**©2025 by Gentys | VŠĮ "Vyrų gentys"**

*Duomenys surinkti naudojant Playwright 2025-09-04*